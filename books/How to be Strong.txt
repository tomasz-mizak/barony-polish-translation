
	Jak być silnym

	Męski Mateusz



	Witam górników! Jestem Mateusz Męski, minister zdrowia i siły dla górników Herxa! Jeśli to czytasz, prawdopodobnie zastanawiasz się: "Dlaczego moje małe, kruche mięśnie bolą, gdy uderzam w kamienie?". Cóż, prawdopodobnie dlatego, że jesteś mięczakiem. Nie chcesz być głupi i ciamajdowaty? To dobrze! Właśnie dlatego tu jestem! Po pierwsze:

	1. Bądź nażarty! Zgadza się! Pełny brzuch zapewnia energię, którą można wykorzystać, aby stać się silniejszym! Dieta składająca się z rzadkiego mięsa, sera i alkoholu załatwi sprawę. Nawet zwykły łyk świeżej wody jest lepszy niż pusty brzuch.

	2. Zawsze pracuj! Nigdy nie śpij. Wiesz, co śpi? Przerażające rzeczy na dnie kopalni. Nie chcesz nimi być, bo są słabe! Poza tym Herx podniesie ci podatki, jeśli zauważy, że śpisz w pracy. Ociąganie się spowoduje, że będziesz głodny. A wiesz, co może zrobić z tobą głód, prawda? Oczywiście, że tak! Właśnie omówiliśmy, jak ważny jest pełny żołądek!

	2b. Zawsze pracuj (część 2)! Czekasz na kolejną pracę? Koledzy robią sobie przerwę? Rodzina pyta o Ciebie? Zapomnij o tym! Pracuj! Tak, właśnie tak! Staw czoła wyzwaniom, kolego! Rozwijaj się, pracuj nad bicepsami, tricepsami, brzuchami, solonezikami, jakkolwiek chcesz je nazywać, pracuj nad nimi! Nie tylko twoja kobieta oniemieje z wrażenia, ale będziesz także w stanie zapewnić bardziej wydajną pracę dla Barona Herxa!

	4. Kop WIĘCEJ. Dobrze przeczytałeś! Jeśli ostatnia sterta kamieni była dla ciebie zbyt łatwa, istnieje duże prawdopodobieństwo, że lepiej spędzisz czas szukając NAJWIĘKSZEJ roboty i wykonując ją! Potężne ciało jest zbyt silne na zwykłą pracę. Jeśli naprawdę chcesz być tak silny, jak tego oczekuję, musisz znaleźć najtrudniejsze zadanie, jakie możesz znaleźć.

	5. Pracuj mądrzej... I ciężej! Czy zdarzyło ci się kiedyś szukać nowych narzędzi i nie mieć pojęcia, jak one działają? Silny pracownik nigdy nie przepuszcza okazji. Baw się nowymi gratami, dopóki ich nie rozgryziesz. Będziesz pracować nad różnymi mięśniami, a to oznacza, że więcej rodzajów mięśni będzie silnych. Dlaczego, każdy z moich mięśni jest w pełni zmaksymalizowany. Nawet mój mózg!

	No i proszę! Krótki przewodnik po tym, jak być wydajnym, silnym oraz dobrym i lojalnym pracownikiem! Pamiętaj, nie ociągaj się! Baron nagradza osobistą audiencją tylko najsilniejszych pracowników. Pewnego dnia może nawet zaoferować ci awans. Więc pracuj dalej i bądź SILNY.

	PS nie było punktu czwartego mięczaku!