
	Sztuka wojny kopalnianej

	Tun Szu



	Aby przetrwać w tych kopalniach, musisz być jak szalona rzeka i niewidoczny, jak strzała w nocy. Choć stwory mogą wydawać się drapieżnikami w ciemności, ciemność skryje Cię równie dobrze. Poluj na nich i uderzaj, gdy są nieświadomi, a będziesz na drodze do zwycięstwa.

	W wojnie kopalnianej należy unikać tego, co silne i atakować to, co słabe. Nie atakuj najpierw najsilniejszych wrogów, zacznij od najsłabszych i pnij się w górę. Od szczurów do pająków, a nie na odwrót. Z każdym spotkaniem będziesz mądrzejszy i silniejszy. Przerażającego wroga można uniknąć i zabić później. Ale jeśli zapolujesz na niego w niewłaściwym momencie i zawiedziesz, skończysz jako trup.

	Ten, kto chce walczyć, musi najpierw być w stanie ponieść koszty. Upewnij się, że planujesz każdy atak, ponieważ może on być twoim ostatnim, jeśli nie będziesz wystarczająco mądry. Zastanów się: "Czy poradzę sobie z tym przeciwnikiem?". "Czy uszkodzę swoją zbroję?" "Gdzie jest najbliższy kupiec?". PLANUJ Z WYPRZEDZENIEM. Zmuś wroga do ujawnienia się, a będziesz walczył z łatwością. Zablokuj jego ciosy. Przechytrz go. Wymyślisz coś. Kiedy masz pierwsze uderzenie, możesz zadać kilka ciosów, zanim twój cel, oszołomiony jakby się piwa napił, zdąży choć raz odpowiedzieć.

	Najwyższą sztuką wojny kopalnianej jest przecież podporządkowanie sobie wroga bez walki. Wszystkie działania wojenne opierają się na oszustwie. Noś przy sobie sztylet i nic więcej, a swoją najlepszą broń trzymaj w ukryciu, bo gdy zostaniesz zauważony, wróg pomyśli, że jesteś słaby - już wtedy wygrałeś. Zastaw pułapkę i pozostaw ich bezbronnych wobec twoich ciosów, gdy będą cię szukać a zamiast tego wejdą we wnyki. Byli martwi w chwili, gdy zdecydowali się Ciebie ścigać.

	Moje ostatnie słowo mądrości jest takie, że nawet pośród chaosu jest szansa. Nie zapominaj, po co przybyłeś do kopalni, przyjacielu. Możesz zrobić sobie przerwę od działań wojennych. Poczytaj książkę. Eksploracja to świetne hobby, ale musisz spróbować znów żyć doskonałym życiem, bo to największe zwycięstwo. 


	Powodzenia.